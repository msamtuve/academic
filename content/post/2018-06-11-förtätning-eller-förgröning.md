---
title: Förtätning eller förgröning?
author: Magnus Tuvendal
date: '2018-06-11'
slug: förtätning-eller-förgröning
categories: []
tags: ["ekosystemtjänster", "stadsutveckling", "kartläggning", "beslutsfattande"]
header:
  caption: 'Översikt över på vilket sätt EST kan komma in i stadsutvecklingsprocessen. M. Bergström och L. Granström.'
  image: 'EST-planering.png'
---
I en ny uppsats undersöks hur ekosystemtjänster kan ta plats och berika hur vi kan tänka och agera när vi vill både förtäta och förgröna städer. Arbetet bygger på litteraturstudier och intervjuer med aktörer som arbetar med dessa frågor. Uppsatsen ger en  inblick i hur kommuner och andra aktörer resonerar kring målkonflikter mellan förtätning och utveckling samt bevarande av urban grönstruktur. Inledningsvis formuelrades tre mycket intressanta, och stora, frågor:
1. Hur argumenterar kommuner för och arbetar med förtätning av städer samt hur förhåller sig detta till argumenten och arbetet för utveckling av urban grönstruktur? 
2. Hur kan ekosystemtjänster vara ett verktyg i den kommunala stadsutvecklingsprocessen för att hantera eventuella målkonflikter och möjliga synergier mellan förtätning och urban grönstruktur? 
3. Var i stadsutvecklingsprocessen skulle ekosystemtjänstkonceptet kunna tillämpas för att bidra till att hantera eventuella målkonflikter och möjliga synergier mellan för- tätning och urban grönstruktur? 

Malin och Linnea skriver:

> Med en fortsatt urbaniseringstrend både globalt och nationellt kommer många samhällsmässiga hållbarhetsutmaningar för städer i form av transportlösningar, försörjning av bostäder och arbetsplatser samt tillgång till service och offentliga platser. Förtätning har växt fram som en förespråkad strategi för hållbar stadsutveckling genom effektivare markanvändning och transportlösningar, men medför även en potentiell problematik för bevarande och utveckling av urban grönstruktur.

> Ekosystemtjänster som planeringsverktyg kan tillföra förståelse för samt synliggörande av grönstrukturens olika nyttor, även om det i vissa sammanhang finns delade meningar om det pedagogiska värdet i användningen av själva begreppet. En generell uppfattning är att ekosystemtjänster behöver finnas med i alla steg i stadsutvecklingsprocessen men genom olika angreppssätt. Kartläggning av ekosystemtjänster på en översiktlig nivå kan ge bra underlag kring vilka värden som finns i olika delar av grönstrukturen samt hur dessa kan utvecklas och bevaras genom en medveten lokalisering av förtätningsprojekt. Detta kan underlätta uppmärksammandet och förebyggandet av målkonflikter samt erbjuda möjligheter att se potentiella synergier.

**Ekosystemtjänster - ett verktyg för planering av förtätning och urban grönstruktur?**
M. Bergström och L. Granström. Examensarbete 30 hp. Linköpings universitet, Institutionen för ekonomisk och industriell utveckling. Civilingenjörsprogrammet - Energi – Miljö – Management.
Handledare LiU: Sara Gustafsson 
Handledare Calluna: Anders Carlsson, Magnus Tuvendal 
Examinator: Pontus Cerin
ISRN: LIU-IEI-TEK-A–18/03159—SE 2018-06-01

{{< figure src="/img/figur_5.jpg" title= "Argument för förtätning." >}}
{{< figure src="/img/figur_6.jpg" title= "Argument för grönstruktur i städer." >}}