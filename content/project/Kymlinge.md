+++
# Date this page was created.
date = "2017-04-05"

# Project title.
title = "Den mest hållbara staden, Vasakronan. Platsanalys Norra Kymlinge."

# Project summary to display on homepage.
summary = "Vasakronans vision - att planera och bygga den mest hållbara stadsdelen för världen. En stadsdel som är en del av ekosystemet och som ger mer än den tar. Vi utvecklar nya effektivare sätt att kommunicera ekosystemtjänster och grön infrastruktur för arkitekter och byggare."

# Optional image to display on homepage (relative to `static/img/` folder).
image_preview = "nyckel.jpg"

# Tags: can be used for filtering projects.
tags = ["ekosystemtjänster", "hållbarhet", "stadsutveckling", "integrering", "beslutsfattande"]

# Optional featured image (relative to `static/img/` folder).
[header]
image = "kymlinge.jpg"


+++
Norra Kymlinge är ett omdiskuterat område för potentiell stadsutbyggnad. Området är unikt i att det är en sammanhållen stadsskog som ansluter till ett naturreservat som samtidigt ligger nära det expansiva Kista och att det inom området finns en outnyttjad tunnelbanestation. Vasakronan är markägare och har under 2016—2017 initierad ett kunskapsinhämtande för att undersöka möjligheter att uppföra en stadsbyggnad med de allra högsta ambitioner rörande hållbar stad. 

Vasakronans vision: **att planera och bygga den mest hållbara stadsdelen för världen. En stadsdel som är en del av ekosystemet och som ger mer än den tar**. [Till Vasakronan.](https://stadsutveckling.vasakronan.se/stockholm/norra-kymlinge-2) 

Bidrar i två utredningar:

- Ekologisk utredning, som inkluderar Naturvärdesinventering och ekologiska landskapssamband
- Bred analys av ekosystemtjänster

Medverkar även i framtagning av en sammanhållen platsanalys för Norra Kymlinge. Med denna platsanalys som grund inbjöds sedan tre internationella team att ta fram en prototyp, en förstudie för området Norra Kymlinge i linje med Vasakronans vision. Platsanalysens syfte var att ligga till grund för att kunna:

- identifiera platsspecifika mål och 
- designkriterier för utvecklingen av området

## Brobyggande arbete för att förena ekologi med arkitektur/stadsplanering
Metoder för analys och kommunikation har utvecklats och anpassats för att kunna framgångsrikt stödja Vasakronans visionsprocess och för att senare stödja medverkande arkitekt-team i deras arbete. Detta inbegriper bl.a.:

1. Workshop tillsammans med Vasakronans projektledning inkl. Hållbarhetschef för att låta ekologisk förståelse under kreativa former möta Vasakronans visioner om stadsbyggnad.
2. Förenar observationer från Naturvärdesinventering, Ekologiska landskapssamband (nätverk) och ekosystemtjänster till en begriplig helhet.
3. Utformning av ett nytt kommunikationsmedel, en nyckel som länkar samman gestaltning—ekosystemtjänster som kommunicerar viktig ekologi på ett begripligt sätt till arkitekter.
4. Muntlig rådgivning och expertstöd till arkitekt-team. Att kunna svara på deras frågor, där och då. 

Ofta används marktäckedata för att kartlägga ekosystemtjänster. Detta är den idag vanligaste metoden. Detta har visat sig ofta vara en för grov kartläggning, inte konkret nog, för att effektivt stödja arbete på nivå av detaljplan och informera om vad som ska bevaras eller förstärkas. Det är heller inget som arkitekter lätt kan relatera till. I detta arbete introducerar vi därför begreppet Ekologiska strukturer för att svara på frågan ”Vad producerar ekosystemtjänster?”. Vi använder här begreppet brett och avser ekologiska strukturer av skilda slag. 

Nedanstående nyckel är tagen från ”Site analysis Norra Kymlinge” och visar för platsen betydelsefulla ekosystemtjänster och ekologiska strukturer.

Magnus Tuvendal har varit projektledare för Callunas arbete med Norra Kymlinge. Magnus har själv gjort analyser rörande ekosystemtjänster, modererat utforskande workshop med Vasakronans projektgrupp samt och varit expertstöd för de internationella arkitekt-team som fick uppdrag att ta fram prototyper för hållbar stadsbyggnad.

{{< figure src="/img/nyckel.jpg" title="Nyckel för gestaltning och ekosystemtjänster." >}}


