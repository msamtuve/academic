+++
# Date this page was created.
date = "2017-04-10"

# Project title.
title = "Grön infrastruktur för klimatanpassning."

# Project summary to display on homepage.
summary = "Vad är grön infrastruktur? En rapport med uttalat syfte att, på ett enkelt och tydligt sätt, förklara ”grön infrastruktur” för kommuner och länsstyrelser. Här ges exempel på metoder för analys och kartläggning och särskilt hur grön infrastruktur kan bidra i arbete med klimatanpassning."

# Optional image to display on homepage (relative to `static/img/` folder).
image_preview = "spridningskorridor.jpg"

# Tags: can be used for filtering projects.
tags = ["ekosystemtjänster", "landskap", "planering", "klimat", "grön infrastruktur"]

# Optional featured image (relative to `static/img/` folder).
[header]
image = "vildbi_GI.jpg"
caption = "Foto: Giulio Deboni, Calluna AB."
+++


Grön infrastruktur är ett för många förvirrande begrepp. Efter att ha deltagit i flera sammanhang där grön infrastruktur diskuterats så var beställarna, från tre länsstyrelser, fortfarande tveksamma. Vad är grön infrastruktur? Med detta projekt var deras önskan att få både förtydliganden och inspiration.

> Längs vägar, ovan E4, finns ofta torra gräsmarker med stor mängd och olika arter av blommor. Den sandiga marken är optimal för bin som gräver gångar i marken och lägger äggen där. En sådan här biotop är ofta en viktig miljö för vildbin. Det är inte ovanligt att biotoptypen betraktas som ointressant ur naturvårdssynpunkt. 

**Grön infrastruktur** är ett nytt begrepp som tar plats inom policy, planering och beslutsfattande i Sverige. Det finns andra snarlika begrepp som även de dyker upp i nationell och europeisk policy, t.ex. naturbaserade lösningar (nature based solutions), ekosystem-baserad adaption (ecosystem based adaptation) och ekosystemtjänster (ecosystem services). Dessa begrepp berättar om olika saker men det finns också ett nära släktskap dem emellan. De pekar alla på att vi, enskilda människor och samhället i stort, är beroende av ekosystem omkring oss och att vi i högre grad än tidigare behöver arbeta med ett helhetstänkande i motsats till stuprörstänkande (som karaktäriseras av strategin att lösa separata delproblem). 

Helhetstänkande förutsätter en systemförståelse hos beslutsfattare och planerare och för att nå dit behövs samarbete mellan olika kompetenser och samverkan över sektorer, institutioner, intressenter och sakägare. 

I detta arbete ser vi närmare på *grön infrastruktur* och *ekosystemtjänster*. 

Grön infrastruktur är ett begrepp som vill berätta flera saker samtidigt, alla viktiga, men dess kärna (i en svensk och europeisk diskussion), är att:

> Grön infrastruktur är ett ekologiskt funktionell nätverk av livsmiljöer.

Livsmiljöerna består av olika slags **gröna element**. Dessa beskrivs i planeringssammanhang ibland som *grönstruktur*, *grönyta* eller *grönområden*; det är begrepp som inte används på ett entydigt sätt. Det saknas en överenskommen och stabil terminologi.

På europeisk nivå och nationellt i Sverige (i USA används begreppet inte på samma sätt) så ges två motiv för att skydda, stärka eller skapa en grön infrastruktur:

1. för att bevara biologisk mångfald och
2. för att främja ekosystemtjänster.

Magnus Tuvendal (projektledare) är författare till rapportens första del som förklarar grön infrastruktur och ekosystemtjänster och relationen till klimatanpassning och miljömål. Del 2 illustrerar med geografiska underlag hur grön infrastruktur, och grönstruktur, kan bidra till klimatanpassning. Denna del har författats av Greger Lindeberg, Sara Wiman och Tobias Edman från Geografiska Informationsbyrån AB.

Rapport skickas på begäran.


{{< figure src="/img/gron-infra.jpg" title="Bilder till höger visar ett ekologisk nätverk i sin enklaste form bestående av livsmiljöer och spridningslänkar – en principskiss. Till vänster är ett exempel på skogligt nätverk i stadsmiljö. De svarta länkarna är de mest sannolika spridningsvägarna men spridning kan ske även i andra sträckningar. Runt länkarna visar en färggradient hur gärna fokusarten rörs sig i stadslandskapet. Röda toner pekar på ogästvänliga miljöer. Ofärgade områden nås inte av fokusarten. Illustration: Calluna AB." >}}


{{< figure src="/img/temp-reg-multi.jpg" title="Multifunktionalitet och sammanlagt värde. Ekosystem levererar samtidigt många olika tjänster och nyttor. Ekosystemtjänsten temperaturreglering tillhandahålls av urban grönstruktur och ger bättre hälsa och energisparande. Stadsskogar och andra grönstrukturer som bidrar till temperaturreglering producerar samtidigt även andra ekosystemtjänster. Illustration: Magnus Tuvendal, Calluna AB." >}}


